Příspěvek na sportovní činnost pro aktivní kluby
================================================

[ČMGS](http://www.minigolf-sport.cz/) podporuje činnost aktivních členských
klubů mnoha způsoby. Jedním z nich je i "Příspěvek na sportovní
činnost". V&nbsp;tomto dokumentu shrnu, co to pro klub znamená, co musí
udělat, aby příspěvek získal apod.

Pokud klub o tento příspěvek nezažádá, přijde tak o poměrně snadný
příjem. Snadný ve smyslu, že je nutné pouze strávit cca 2-4 hodiny nad
pečlivým vyplněním jednuduchého XLSX formuláře a zaslat jej statutárním
zástupcem klubu (vytištěný, podepsaný, ofocený a odeslaný v elektronické
podobě) zpět na danou e-mailovou adresu v daném termínu. Pro rok 2018 je
termín 15.11.2018 (tedy za cca měsíc od vzniku tohoto popisu).

Na každý rok je struktura příspěvku mírně modifikována a je vždy vyhlášena
formou zveřejnění schváleného dokumentu
[Návrh příspěvku na sportovní činnost pro kluby sdružené v ČMGS v roce 2018](http://files.minigolf-sport.cz/200004113-c9f4acaee9/P12%20Bal%C3%ADček%20návrhů%20na%20podporu%20rozvoje%20ČMGS.pdf). Sekretář
svazu vždy na konci sezóny (začátkem měsíce října) e-mailem vyzve zástupce
klubů k vyplnění a zaslání
formuláře. [Vzor](Zadost_o_prispevek_na_sportovni_cinnost_za_rok_2018_vzor.xlsx)
je vždy zaslán společně s instrukcemi k vyplnění.

Předpokladem k vyplnění je vždy kompletní členská databáze (kvůli seznamu
členů, seznamu nově registrovaných členů v daném roce apod.) a celostátní
žebříček (kvůli počtu odehraných turnajů hráčů v daném roce, neboť formulář
rozlišuje aktivní a neaktivní hráče). Celostátní žebříček je zveřejňován na
stránkách ČMGS.

Je také dobré se vždy inspirovat formulářem odeslaným za předchozí rok, neboť
obsahuje velmi podobné údaje.

Update 20181014: Nyní čekáme na aktualizaci Celostátního žebříčku za poslední
turnaje OPEN (HK a Děkanka) a BT, kde se naši hráči zúčastnili.

Žádost o proplacení 100% startovného za juniory a žáky
------------------------------------------------------

Dalším instrumentem ČMGS v podpoře mládeže je možnost požádat o proplacení
startovného za mládežnické kategorie.

Opět je nutné po výzvě sekrétáře ČMGS vyplnit XLSX dokument
[Žádost o proplacení startovného](Zadost_o_proplaceni_startovneho_vzor.xlsx) a
ten odeslat stejným způsobem jako dokument výše uvedený.

Jako vstup opět slouží Celostátní žebříček za aktuální rok a jsou k dispozici
i stejné žádosti z minulých let.

Dokument je složitější v tom, že za každý start mládežníka je nutné vyplnit
jeden řádek a to i včetně jeho umístění v jeho kategorii. K tomu je nutné vždy
otevřít i výsledkovou listinu z daného turnaje a vyhledat pořadí daného
mládežníka. Je to tedy mírně pracnější než předchozí dokument.

Update 20181014: Opět čekáme na aktualizaci žebříčku.
