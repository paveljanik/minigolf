Teplota míče na poslední dráze
==============================

Celý tento repozitář vznikl ze dvou důvodu. První je ten, že ke své vlastní
hře přistupuji příliš laxně, jak ukážu níže na velmi konkrétním příkladu, na
kterém chci tuto jednu konkrétní chybu (vlastně ve spojitosti s další chybou -
tzv. chybou poslední dráhy) detailně demonstrovat. I přesto, že se považuji za
precizního perfekcionistu, bohužel se mi nedaří se ke stejnému modelu chování
donutit i při vlastní hře. A to i přes to, že vím, že je to nutné (protože to
je právě minigolf, který mne toto naučil!). Druhým důvodem je, že podle mého
názoru se nejlépe vysvětlují a předávají poznatky z&nbsp;plně pochopené
vlastní chyby ;-) A když si tento text po sobě čtu, tak možná největším
ponaučením z&nbsp;něj je nebát se o chybách komunikovat (např. se svým
trenérem, spoluhráčem). "Více hlav více ví" platí i v&nbsp;minigolfu.

Ale vraťme se k popisu problému. Jsem poměrně systematický hráč, zapisuji si
svá kolečka, výsledky, chyby se snažím odstraňovat apod. V&NBSP;minulosti jsem
několikrát udělal chybu v&nbsp;tom, že se mi nepodařilo teplotně připravit
(dohřát) míč na poslední 18. dráze na hřišti
[Minigolf Butovice](http://www.minigolfbutovice.cz). Totéž se mi "podařilo" i
včera. Bohužel jsem to před úderem věděl (ale stejně jsem zahrál!!). A jako
takovou *sebeomluvu* jsem se na to téma snažil před úderem i
vtipkovat. Spoluhráčům jsem před úderem řekl, že jestli se míč zastaví 1cm
před jamkou, mohou mi dát facku (což by evidentně např. syna velmi potěšilo
;-). Naštěstí se zastavil 2cm od jamky po perfektně zahraném úderu se špatně
tepelně připraveným míčem.

Tato událost mi nedala a rozhodl jsem se z&nbsp;ní vypsat, protože evidentně
nejsem dostatečně schopen se poučit z&nbsp;vlastních chyb. A v&nbsp;tomto
případě se jich stalo neuvěřitelně mnoho a níže je zkusím všechny popsat jako
inspiraci pro ostatní hráče (a samozřejmě přidám i další poznatky od
ostatních).

Popis situace
-------------

Hřiště v&nbsp;Butovicích je naše domácí hřiště. Poslední tři dráhy jsou
položené kužely, vlny, proudy. Problém nastává na poslední dráze,
proudech. Samotný aspekt poslední dráhy by si zasloužil samostatný
text. Speciálně v&nbsp;Butovicích je dráha umístěna tak, že hráči blízkost
mrazáku se zmrzlinami již navozuje atmosféru po konci kola, s ledňáčkem
v&nbsp;ústech ještě předtím, než založí hůl k&nbsp;úderu. Vůně kávy linoucí se
z&nbsp;kávovaru je také "motivační". A už je to jenom toto poslední eso... A
po dvou neprohozech míč zastaví 1cm před jamkou. A je z&nbsp;toho krásná 4
místo esa. 3 údery navíc, 3 údery, které mohou ale hodně mrzet.

Položené kužely a proudy hraji se stejným míčem, pouze o jiné teplotě. Na
první dráze míč vytáhnu ze standardní kapsy, kde byl po celé kolo, a na druhé
musí být výrazně teplejší. Proudy jsou ale pouze ob jednu dráhu. To je velmi
krátký časový úsek, za který se míč nemá šanci dohřát. Toho jsem si samozřejmě
velmi dobře vědom, proto vždy po odehrání položených míč okamžitě strkám do
ponožky a po odehrání vln jde míč rovnou pod paži. I tento samotný fakt nutné
nestandardní manipulace s míčem je přitom zbytečný a snižuje koncentraci na
samotné údery. Pokud porovnám svoji interní připravenost na hru na drahách
položené a proudy, kde hraji stejným míčem, je mi jasné, že něco není
v&nbsp;pořádku.

Na položených "vím" naprosto přesně, co a jak a čím musím zahrát a hraji to
v&nbsp;klidu, protože teplotní tolerance je relativně obrovská a výsledek
závisí především na tempu úderu a rychlosti přejezdu přes položené kužely.

Na proudech je situace podstatně složitější. Výjezd z&nbsp;proudů je
nejpravidelnější pouze pokud se dráha hraje po křivosti (tedy z&nbsp;pravé
strany dráhy). Míč musí mít dvě základní vlastnosti:

- při ideálním průběhu jde napřímo do jamky a nehrozí u něj "loch", neodlepení
  se od pravé stěny prostředního proudu apod.

- pokud při silnější nebo nepřesné ráně najede do proudů vpravo a po odrazu
  v&nbsp;druhé polovině od levé stěny jde odzadu, měl by dojet do jamky.

A právě v&nbsp;druhé části dochází k výše popsané chybě.

Tohoto jsem si plně vědom, ale bohužel jsem se nedokázal donutit udělat ještě
něco dále k tomu, aby byl problém vyřešen. Pouze náznaky, neboť jsem považoval
jiné věci za důležitější - např. prohoz trubky (toto samotné, tedy nacházení
si nějakého "důležitého" zdůvodnění, je další velmi charakteristickou a často
opakovanou chybou minigolfistů) ;-)

Problém je samozřejmě řešitelný mnoha způsoby. Je potřeba si na něj vyhradit
tréninkový čas. Ideálním řešením by bylo zjistit, jestli míč nemůže být celou
dobu v&nbsp;ponožce, čímž by získal mnohem vyšší teplotu. Je otázkou, jak se
pak bude chovat na položených. To se musí vyzkoušet (čas a téma na trénink).

Znovu se také musím podívat na průběh míče proudy, neboť právě kvůli němu jsem
vyřadil o něco rychlejší míče (čas a téma na trénink).

A jak si vlastně takový problém vůbec způsobím?
-----------------------------------------------

Popsaný problém si hráč může způsobit velmi jednoduše drobným zanedbáním
míčové přípravy v tréninku. V tomto případě to bylo jednoduché. Trénování
dráhy proběhlo pouze za určitých podmínek, kdy bylo v hale tepleji i míč i
dráha byla dostatečně teplá. Opakovanými kolečky ale bylo prokázáno, že
k&nbsp;chybě došlo a je nutné na ni zareagovat. Je chybou na takový poznatek
nezareagovat. Je chybou trénink v takovém případě upravit na základě
aktuálních vlastností míče (byl studený, budu tedy hrát buď slabší nebo mírně
vlevo, aby zezadu vůbec nemohl přijít). Samozřejmě, že si správný golfista
bude hledat svoji *sebeobhajobu* - např. dnes už nemám moc času a stejně je to
*poslední dráha*.
